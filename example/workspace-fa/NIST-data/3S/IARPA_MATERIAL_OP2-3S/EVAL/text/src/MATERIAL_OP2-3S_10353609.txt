ما فکر می کنيم شرکت در چنين جشنواره ای به نوعی حمايت از دولت جمهوری اسلامی ايران است
در آبان ۱۲, ۱۳۹۰
شماری از سينماگران جهان که از آنها برای شرکت در جشنواره سينما حقيقت در ايران دعوت شده بود ضمن عدم پذیرش این دعوت از ديگر سينماگران هم خواستند در اعتراض به بازداشت سينماگران و مستندسازان در ايران و همچنين ارعاب و آزار و ايجاد محدوديت برای فيلمسازان ايرانی در این جشنواره شرکت نکنند.
وب سايت جشنواره فيلم آمستردام در بيانيه ای اعلام کرد: «امروز اعلام شد جشنواره سينما حقيقت قرار است از هفتم تا ۱۲ نوامبر، ۱۶ تا ۱۹ آبان، در ايران برگزار شود، آن هم در حالی که مجتبی ميرطهماسب، کتايون شهابی و مهران زينت بخش هنوز در زندان و تحت فشار هستند که به اعترافاتی دروغين رضايت دهند. حکم ناعادلانه جعفر پناهی و محمد رسول اف نیز به تازگی تاييد شده است.»
جشنواره فيلم آمستردام افزود: «ما فکر می کنيم شرکت در چنين جشنواره ای به نوعی حمايت از دولت جمهوری اسلامی ايران است و در نتيجه با هرگونه شرکت در اين جشنواره مخالف هستيم.این بیانیه با درخواست از مدعوین برای تحریم جشنواره تأکید کرده است که «برگزارکنندگان اين جشنواره، عوامل همان دولتی هستند که در آزار و دستگيری و اذيت فيلمسازان دست دارند».
دانلود خط و نشان رهبر سینما مستندسازان زندانی
