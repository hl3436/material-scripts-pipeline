الف - مدارس و ادارات تهران به هیچ وجه تعطیل نمی شوند
تاریخ انتشار : يکشنبه ۱۲ آذر ۱۳۹۱ ساعت ۱۴:۱۰
رسول علی اشرفی پور در گفت وگو با فارس با اعلام این خبر اظهار داشت: شایعات و خبرهایی مبنی بر تعطیلی مدارس و ادارات به دلیل آلودگی هوای تهران منتشر شده که به هیچ وجه تعطیلی در دستور کار کمیته کاهش آلودگی هوای تهران نبوده است.وی افزود: هوای تهران در شرایط هشدار قرار دارد و برای آلودگی هوا توسط یک آلاینده تعطیلی در دستور کار نیست.
به گفته مدیرکل سازمان حفاظت محیط زیست استان تهران بر این اساس در جلسه کمیته کاهش آلودگی هوای تهران که شب گذشته در محل استانداری برگزار شد هیچ گونه تعطیلی در دستور کار نبوده است.
