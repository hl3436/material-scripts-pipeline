الف - اتفاق ویژه؛مورینیو در فرودگاه مادرید
تاریخ انتشار : دوشنبه ۱۴ دی ۱۳۹۴ ساعت ۲۲:۲۲
در حالی که شایعه اخراج رافا بنیتس از رئال از عصر امروز به تیتر اصلی رسانه های دنیا تبدیل شده، سایت ال موندو دپورتیوو از دیده شدن ژوزه مورینیو در فرودگاه باراخاس مادرید خبر داد.
به گزارش "ورزش سه"، از ساعاتی پیش رسانه های اسپانیایی اعلام کردند که بنیتس امشب اخراج خواهد شد و زین الدین زیدان جای او را خواهد گرفت. اما در حالی که همه منتظر کنفرانس مطبوعاتی رافا بنیتس هستند، سایت نشریه ال موندو دپورتیوو از حضور ژوزه مورینیو در فرودگاه مادرید خبر داد تا ابهام ها در مورد نیمکت رئال بیشتر شود.
مورینیو که بین سال های ۲۰۱۰ تا ۲۰۱۳ هدایت رئال را برعهده داشت، اختلافاتی جدی با تعدادی از ستاره های این تیم پیدا کرده بود و بازگشتش به برنابئو می تواند حاشیه های جدیدی به همراه داشته باشد.
کلمات کلیدی : مورینیو+رئال مادرید
