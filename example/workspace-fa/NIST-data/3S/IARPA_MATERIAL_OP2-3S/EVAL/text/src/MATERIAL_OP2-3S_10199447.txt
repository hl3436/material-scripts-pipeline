وبلاگ خبری پن لاگ: شیرین عبادی به نقض حقوق بشر در ایران اعتراض کرد
وبلاگ خبری پن لاگ: شیرین عبادی به نقض حقوق بشر در ایران اعتراض کرد
به وبلاگ خبری پن لاگ: شیرین عبادی به نقض حقوق بشر در ایران اعتراض کرد خوش آمدید | صفحه اصلی | تماس با ما
شیرین عبادی به نقض حقوق بشر در ایران اعتراض کرد. به گزارش خبرگزاری فرانسه، شیرین عبادی به نقض بیشمار حقوق بشر در ایران از جمله دستگیریهای خودسرانه و حبس فعالان سیاسی و روزنامه نگاران اعتراض کرده است. شیرین عبادی می گوید متأسفانه باید گفت در سه ماهه ی گذشته اتفاقاتی افتاده است که مصداق بارز نقض حقوق بشر است.
عبادی در گزارش خود درباره ی نقض حقوق بشر در ایران می گوید: " علیرغم وعده ی مقامات قضایی، دانشجویان اراک و تهران شاهد دستگیری و بازجویی دوستان خود بوده اند." در این گزارش از دستگیری مجتبی سمیعی نژاد و افشین زارع دو وبلاگ نویس فعال یاد شده است.
عبادی در گزارش خود همچنین به ادامه حبس عبدالفتاح سلطانی، وکیل و وضعیت اکبر گنجی در زندان اعتراض کرده است. عبدالفتاح سلطانی از همکاران نزدیک شیرین عبادی بوده و وکالت اکبرگنجی را بر عهده داشته است. اکبر گنجی نیز به گفته ی شیرین عبادی از دیدار با خانواده ی خود محروم است.
شیرین عبادی در این گزارش، طولانی تر شدن حبس سلطانی را با توجه به وکیل بودن او مصداق بارز نقض قانون اساسی و حقوق بشر نامیده است.
سایت ایران ما
| 7:57 PM | 0 :نظرشما | nasrin :مسئول خبر
