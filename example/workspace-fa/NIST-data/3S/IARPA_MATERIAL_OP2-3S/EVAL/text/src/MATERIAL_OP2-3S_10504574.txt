به روز شده: ۰۹:۱۷ تهران - یکشنبه ۲۹ اردیبهشت ۱۳۹۲
به گزارش باشگاه خبرنگاران به نقل از روسيااليوم، "محمدرضا سجادي" سفير ايران در روسيه اعلام کرد تهران پس از امضاي پروتکلي ويژه با آژانس بين المللي انرژي اتمي اجازه بازديد بازرسان اين نهاد از سايت "پارچين" را صادر مي کند.
وي همچنين پيشنهاد کرد نشستي بين المللي با حضور دوستان سوريه در ايران برگزار شود.
سفير ايران در مسکو در ادامه خاطر نشان کرد که جمهوري اسلامي ايران به هيچ وجه غني سازي اورانيوم را متوقف نخواهد ساخت و تاسيسات فردو را نيز تعطيل نخواهد کرد.
سجادي در اين باره و با رد ادعاي کشورهاي غربي در مورد ماهيت برنامه هسته اي "صلح آميز" کشورمان افزود: "آيا شما اساسنامه پيمان منع گسترش سلاح هاي کشتار جمعي (ان پي تي) را خوانده ايد؟ آيا کسي مي تواند بگويد که ما حق غني سازي 20 درصدي اورانيوم را نداريم؟"
اين در حالي است که "يوکيو آمانو" مدير کل آژانس بين المللي انرژي اتمي روز گذشته مدعی شده بود ایران از همکاری با آژانس در زمینه برنامه هسته ای اش خودداری می کند.
