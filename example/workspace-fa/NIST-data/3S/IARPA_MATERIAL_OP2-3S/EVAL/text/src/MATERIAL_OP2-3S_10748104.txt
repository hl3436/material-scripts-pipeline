اقیانوس های جهان به وسعت یک ایالت زباله دارند - گرین بلاگ - تازه ترین مطالب وبلاگستان محیط زیست
Home / GreenBlog / اقیانوس های جهان به وسعت یک ایالت زباله دارند
کارشناسان محیط زیست برآورد کرده اند که حجم زباله های موجود در اقیانوس های جهان دو برابر وسعت ایالت تگزاسِ آمریکاست.کارشناسان محیط زیست دانشگاه «نیوساوث ولز» در سیدنی (UNSW) می گویند: در حال حاضر دست کم پنج پهنه وسیع زباله، اقیانوس های جهان را آلوده کرده اند که برخی از آنها به وسعت ایالت تگزاس آمریکا هستند.این کارشناسان می گویند: با استفاده از الگوهای کامپیوتری احتمالا می توان تخمین زد که در کدام کشورها و مناطق میزان آلودگی شدیدتر است.
جزئیات این مطالعه از سوی انجمن فیزیک آمریکا (AIP) در مجله «Chaos» منتشر شده است. «گری فرویلند» از افراد حاضر در این مطالعه و استاد ریاضی دانشگاه UNSW گفت: در این مطالعه مشخص شد برخی کشورهایی که از این آلودگی ها فاصله دارند به طور مستقیم در شکل گیری آنها نقش دارند. به عنوان مثال زباله های اقیانوسی تولید شده توسط کشورهای موزامبیک و ماداگاسکار به جای اینکه سر از اقیانوس هند درآورند راه به سوی اقیانوس اطلس جنوبی می یابند. این در حالیست که هر دوی این کشورها با اقیانوس هند هم مرز هستند.
به گزارش ایسنا به نقل از ساینس ریکوردر، «اریک ون سبیه»، متخصص علوم اقیانوسی و از کارشناسان حاضر در این مطالعه افزود: با استفاده از الگوهای رایانه ای جدید می توانیم دریابیم چگونه این زباله ها با این سرعت از استرالیا به اقیانوس آرام شمالی رسیده اند.
پهنه های زباله ای اقیانوس ها بر اثر امواج قدرتمند اقیانوس شکل گرفته اند و به دلیل وجود قطعات پلاستیکی که به راحتی در اقیانوس ها پخش می شوند و سبب مسمومیت حیات آبزیان می شوند، نگرانی زیست محیطی مضاعفی را ایجاد کرده اند.بنابر اعلام کارشناسان در حال حاضر پنج پهنه زباله اقیانوسی در اقیانوس های آرام شمالی و جنوبی، اقیانوس اطلس شمالی و جنوبی و میانه آبهای اقیانوس هند وجود دارند.
Previous Previous post: جولان زباله ها در شمال کشور
Next Next post: رشد قارچ گونه ویلاها در جنگلهای مازندران
