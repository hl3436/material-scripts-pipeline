رضا مرزبان از مرز جان گذشت
زندان و ممنوعیت قلم در رژیم سابق و تبعید شدن در حاکمیت کنونی تاوان همین کوشش بود. او سردبیر روزنامه ی «پیغام امروز» اولین روزنامه ی توقیف شده ی پس از انقلاب در سال ۱۳۵۸ و همچنین یکی از استادان روزنامه نگاری نو در ایران و از موسسان سندیکای روزنامه نگاران بود. کانون نویسندگان ایران درگذشت رضا مرزبان را به خانواده ی او و به جامعه ی فرهنگی مستقل کشور تسلیت می گوید.
iran-emrooz.net | Tue, 31.12.2013, 8:23
رضا مرزبان روزنامه نگار پیش کسوت، نویسنده و از یاران دیرین کانون نویسندگان ایران روز هفتم دی در پاریس دیده بر زندگی فرو بست. مرزبان متولد ۱۳۰۷ بود و بیش از سی سال از عمر خود را در مهاجرتی اجباری گذراند. با این حال هیچ گاه از کوشش در راه آزادی بیان دست برنداشت. زندان و ممنوعیت قلم در رژیم سابق و تبعید شدن در حاکمیت کنونی تاوان همین کوشش بود. او سردبیر روزنامه ی «پیغام امروز» اولین روزنامه ی توقیف شده ی پس از انقلاب در سال ۱۳۵۸ و همچنین یکی از استادان روزنامه نگاری نو در ایران و از موسسان سندیکای روزنامه نگاران بود.
کانون نویسندگان ایران درگذشت رضا مرزبان را به خانواده ی او و به جامعه ی فرهنگی مستقل کشور تسلیت می گوید. چراغ یادش همواره روشن باد!
۹/۱۰ /۱۳۹۲
