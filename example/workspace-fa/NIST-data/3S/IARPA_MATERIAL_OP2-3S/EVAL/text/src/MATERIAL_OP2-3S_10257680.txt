پایگاه خبری الف 28 ارديبهشت 1394 ساعت 18:41 http://alef.ir/vdccmsqi12bqmp8.ala2.html?271573 -------------------------------------------------- عنوان : سران طالبان گذرنامه سیاسی می گیرند -------------------------------------------------- متن : رسانه های افغانستان خبر دادند دولت این کشور برای دویست وده نفر از سران طالبان گذرنامه سیاسی صادر می کند. به گزارش خبرگزاری صدا وسیما ازکابل به نقل از رسانه های گروهی افغانستان ، مقامات افغان و پاکستانی در سفر نواز شریف به کابل توافق کردند برای پیشرفت روند صلح ، نام برخی از سران طالبان از فهرست سیاه شورای امنیت سازمان ملل متحد خارج شود. همچنین قرار است در چارچوب اعتماد سازی ، برای دویست وده نفر از سران طالبان گذرنامه های سیاسی صادر شود. هم اکنون یکصد وهشتاد نفر از سران طالبان با گذرنامه های پاکستانی به قطر رفت وآمد می کنند. این درحالی است که چندی پیش برخی چهره های سیاسی افغانستان با شماری از سران طالبان در قطر ، نشست غیررسمی تشکیل دادند و درباره موضوعات مختلف گفتگو کردند. هنوز دولت افغانستان بطور رسمی موضوع اعطای گذرنامه های سیاسی به سران طالبان را تایید نکرده است. دولت افغانستان تلاش می کند روند مذاکرات صلح با گروه طالبان بصورت رسمی آغاز شود.