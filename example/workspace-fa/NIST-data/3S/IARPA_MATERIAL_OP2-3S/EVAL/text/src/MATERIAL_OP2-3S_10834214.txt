ملاقات با جیم کرجیانیس مسئول امور مالتی کالچرالیزم کانادا -Salam Toronto Weekly Newspaper (Farsi) | Bringing you the latest Iranian-Canadian News from Toronto in Persian
ملاقات با جیم کرجیانیس مسئول امور مالتی کالچرالیزم کانادا
علی احساسی (راست) و جیم کرجیانیس (وسط)
بهمراه دو نفر از فعالین کامیونیتی ایرانی-کانادایی یکی از حزب لیبرال علی احساسی و دیگری از بنیاد فروردین جمشید باقرزاده روزجمعه 24 فوریه ملاقاتی با اقای جیم کرجیانیس نماینده مجلس فدرال و مسئول اقلیتهای حزب لیبرال داشتیم…
علی احساسی (راست) و جیم کرجیانیس (وسط)
کرجیانیس که یونانی تبار است سیاستمدار مثبتی است که نظرات مستقلی دارد و گاها در حمایت از نظرات حوزه انتخابیه خود (اسکاربورو) در برابر رهبران حزب ایستاده است. وی از آن نمایندگانی است که اگر مستقل هم شرکت کند برنده خواهد شد. به عنوان مثال حمایت وی از تامیل های سری لانکا مثال زدنی است. یا در جریان قتل زهرا کاظمی در زندان اوین، از آنجا که سفارت ایران ازصدور ویزا برای پاسپورت کانادایی وی خودداری کرده بود با پاسپورت یونانی خود به ایران سفر کرد.
با کرجیانیس در مورد عدم موضع گیری حزب لیبرال در تحریم ها و نیز محمود خاوری پرسیدیم. به کرجیانیس گفتیم به عنوان یک صدا از کامیونیتی ایرانی معتقدیم که تحریم ها باید مقامات رژیم ایران را هدف قراردهد نه اکثریت مردم ایران را آنگونه که الان توسط کانادا اعمال شده است. علی احساسی یاد آوری کرد که هنوز بعد از گذشت چند ماه دولت آقای هارپر در مورد خاوری و بیانیه ای که به امضا 1500 ایرانی رسید هیچگونه اظهار نظری نکرده است.
قرار شد عده ای از اعضای کامیونیتی ایرانی-کانادایی با نظرات مختلف از جریانات مختلف را در یک نشست عمومی جمع کرده تا نظرات آنها شنیده شود. کرجیانیس گفت من بعد از آن جلسه با باب ری در این مورد گفتگو خواهم کردتا درمورد صدور قطعنامه ای در حزب تلاش کنم.
در پایان به کرجیانیس توضیح دادم که نه حزب لیبرال و نه حتی دولت کانادا می تواند مانع از یک جنگ در خاورمیانه شود. ولی دولت کانادا می تواند مانند گذشته در ایجاد صلح در خاورمیانه کوشش کند.
