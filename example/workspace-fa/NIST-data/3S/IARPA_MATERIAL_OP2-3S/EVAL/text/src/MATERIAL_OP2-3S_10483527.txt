تاریخ انتشار:شنبه 23 دى 1391
تاریخ انتشار:شنبه 23 دى 139121:42
رئیس جمهور ایالات متحده طی سخنانی گفت: به افغانستان حمله کردیم تا اطمینان حاصل کنیم که القاعده از آنجا به آمریکا حمله نکند.
به گزارش فارس به نقل از خبرگزاری فرانسه، «باراک اوباما» رئیس جمهور آمریکا روز شنبه مدعی شد هدف حضور آمریکا در افغانستان، منع گروه القاعده از انجام حملات از این کشور بوده است.
اوباما که در سخنرانی هفتگی خود صحبت می کرد، گفت: طالبان را از پایگاه هایشان راندیم و هدف اصلی و دلیل جنگی که انجام دادیم آن بود که مطمئن شویم قاعده از افغانستان برای انجام حملات علیه آمریکا استفاده نکند.
رئیس جمهور آمریکا این سخنان را یک روز پس از دیدار با «حامد کرزی» رئیس جمهور افغانستان مطرح کرد که طی آن اعلام کرده بود ماموریت نظامیان آمریکایی در افغانستان از بهار آینده تغییر خواهد کرد و بر آموزش ارتش افغانستان متمرکز خواهد شد.
پس از حوادث 11 سپتامبر سال 2001، آمریکا به افغانستان حمله کرد و در دسامبر همان سال طالبان را شکست داد.
اوباما همچنان درباره عقب نشینی تمام نیروهای آمریکایی در افغانستان پس از سال 2014 تصمیم گیری نکرده است.
اوباما در ادامه سخنرانی هفتگی خود به چالش های دیگری که آمریکا با آن مواجه است اشاره کرد و گفت: اوضاع سلامت، کاهش بدهی ها و ایجاد اشتغال از جمله چالش هایی است که آمریکا با آن مواجه است.
کلمات کلیدی : افغانستان - آمریکا
يکشنبه 24 دى 139119:28
این نمونه ای از همان قدرت هوشمندی است که محور بخشی از سیاستهای اوباما قرار گرفت و دارد بتدریج هزینه های خود در این کشور را کاهش و بار مسئولیت های خود راکم می کند .
