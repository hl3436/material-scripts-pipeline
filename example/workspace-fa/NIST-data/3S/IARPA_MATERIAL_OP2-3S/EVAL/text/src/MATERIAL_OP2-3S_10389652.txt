الف - چرا محافظان قذافی زنان مجرد بودند؟
چرا محافظان قذافی زنان مجرد بودند؟
تاریخ انتشار : يکشنبه ۶ تير ۱۳۹۵ ساعت ۱۶:۲۱
زنی که محافظ شخصی معمر قذافی بوده است، پس از سکوتی طولانی، رازهایی را دربارۀ علاقۀ قذافی با محافظان زن افشا کرد.
به گزارش العالم، "عیشه عبد السلام محمد علی"، یکی از بلند پایه ترین افسران زن در ارتش معمر قذافی که مسئول حفاظت شخصی از او نیز بوده است، در گفتگو با روزنامۀ "دی ان ای" هند، گفت: «هدف قذافی از تشکیل ارتش زنان در اطراف خود این بود که به دنیا نشان دهد که زنان لیبی از همان حقوق مردان برخوردارند».
"عیشه" افزود: «قذافی همیشه زنان مجرد را برای این کار انتخاب می کرد تا هیچ مشغولیتی جز انجام وظیفه شان نداشته باشند».
مسئول پیشین محافظت از قذافی، همچنین، گفت به شکل دائم ۳ زن ملازم دیکتاتور سابق لیبی بودند اما او در سفرهای خارجی یک زن دیگر را هم به همراهانش اضافه می کرد.
"عشیه" با اشاره به اینکه مسئولیت انتخاب محافظان زن قذافی با او بوده است، مدعی شد: «وقتی دخترها را برای همراهی قذافی انتخاب می کردم، احساس خوشبختی تمام وجودشان را فرا می گرفت».
او دربارۀ توجه قذافی به معیار زیبایی برای انتخاب زنان محافظش هم گفت: «زیبایی معیار اصلی نبود. معیار اصلی این بود که زنان قد بلندی داشته باشند تا پشت سر قذافی با قد کشیده شان دیده شوند. البته زنان اجازه داشتند تا کمی آرایش کنند».
کلمات کلیدی : قذافی+لیبی
