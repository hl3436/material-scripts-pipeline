رییس جمهور سابق نیجریه برای آزادی دختران ربوده شده وارد عمل شد « سایت خبری تحلیلی کلمه
» رییس جمهور سابق نیجریه برای آزادی دختران ربوده شده وارد عمل شد...
چکیده :گزارش ها از مذاکره میان اولسگان اوباسانجو، رئیس جمهور سابق نیجریه روز سه شنبه در حالی منتشر شد که بوکوحرام به خاطر حمله به نیروهای امنیتی، ساختمان های دولتی و یک مدرسه در شمال شرق این کشور مقصر شناخته شده است...
رئیس جمهور سابق نیجریه برای آزادی دختران ربوده شده توسط گروه شبه نظامی بوکوحرام با افراد نزدیک به این گروه مذاکره و دیدار کرده است.
به گزارش ایسنا، به نقل از خبرگزاری فرانسه، گزارش ها از مذاکره میان اولسگان اوباسانجو، رئیس جمهور سابق نیجریه روز سه شنبه در حالی منتشر شد که بوکوحرام به خاطر حمله به نیروهای امنیتی، ساختمان های دولتی و یک مدرسه در شمال شرق این کشور مقصر شناخته شده است.
دولت کامرون نیز اعلام کرده است که قصد دارد 3000 سرباز دیگر را برای تقویت ایمنی در مرز با نیجریه و علیه تهدید حملات از جانب این شبه نظامیان مستقر کند.
روز دوشنبه، رئیس ستاد مشترک ارتش نیجریه اعلام کرد که محل مخفی کردن 223 دختر دانش آموز ربوده شده هنوز مشخص نیست.
جن ساکی، سخنگوی وزارت خارجه آمریکا به خبرنگاران گفت: برای امنیت و تامین جان این دختران ما تلاش می کنیم. واشنگتن پهپادهای شناسایی هواپیماهای جاسوسی و حدود 30 کارشناس نظامی و غیرنظامی برای حمایت از نیروهای امنیتی نیجریه در عملیات جستجو مستقر کرده است.
در جریان دیدار میان رئیس جمهور سابق نیجریه با خویشاوندان ارشد شبه نظامیان بوکوحرام و میانجی گرها، وی بر ضرورت همکاری برای آزادی دختران محصل ربوده شده از طریق مذاکره تاکید کرد.
رئیس شورای ملی جوانان نیجریه گفت: زمانی که فرمانده دفاع گفت ما محل و اردوگاه های تروریست ها را شناسایی کردیم ما امیدوار شدیم.
