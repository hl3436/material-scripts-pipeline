دیدار کروبی با محسن امین زاده « سایت خبری تحلیلی کلمه
» دیدار کروبی با محسن امین زاده...
چکیده :کروبی در این دیدار ضمن تبریک آزادی این عضو موسس جبهه مشارکت ایران اسلامی، پایداری و مقاومت او را در زندان...
کلمه: مهدی کروبی، دبیرکل حزب اعتماد ملی عصر روز جمعه و یکروز پس از آزادی دکتر محسن امین زاده، معاون وزیرخارجه دولت اصلاحات با حضور در منزل وی با او دیدار کرد.
به گزارش نوروز، کروبی در این دیدار ضمن تبریک آزادی این عضو موسس جبهه مشارکت ایران اسلامی، پایداری و مقاومت او را در زندان ستود.
پیش از کروبی نیز، سیدمحمد خاتمی، در منزل امین زاده حضور یافته و با او دیدار کرده بود.
امین زاده بعد از آزادی میزبان جمع زیادی از فعالان سیاسی، مدنی و دانشجویی کشور است که با حضور در منزل وی، از این فعال سیاسی به دلیل صبر و استقامتش در زندان تشکر می کنند.
دکتر امین زاده پس از 8ماه اسارت با قید وثیقه 700 میلیون تومانی از زندان اوین به مرخصی آمده است.
معاون وزیرخارجه دولت اصلاحات به 6سال حبس تعزیری محکوم شده است. وی در شامگاه 25خردادماه بازداشت شد و بیش از 4ماه در سلول انفرادی زندان اوین محبوس بود.
