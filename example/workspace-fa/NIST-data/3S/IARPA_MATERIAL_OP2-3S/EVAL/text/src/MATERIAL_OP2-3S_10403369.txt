تروریسم شاخ و دم ندارد| ملی-مذهبی
پنجشنبه ۸م بهمن ۱۳۹۴ , ساعت: ۰۳:۱۱ کد مطلب : 90734 نسخه قابل چاپ ارسال به ایمیل
دفاع رضا کیانیان از فاطمه معتمدآریا
تروریسم شاخ و دم ندارد
رضا کیانیان هم با نگارش یادداشتی به دفاع از فاطمه معتمدآریا پرداخت.
به گزارش خبرگزاری خبرآنلاین، متن کامل یادداشت رضا کیانیان بدین شرح است:
تروریسم شاخ و دم ندارد
تروریسم یعنی نابود کردن آنچه دوست ندارند!
تروریسم یعنی قانون را قبول نداشتن!
تروریسم یعنی خودشان تصمیم بگیرند چه خوب است و چه بد!
تروریسم یعنی این است و جز این نیست!
تروریسم یعنی خودسری!
تروریسم یعنی خود را تحمیل کردن به دیگران!
تروریسم یعنی دیگران مهم نیستند!
تروریسم یعنی همۀ دیگران نمی فهمند!
یعنی زور، قلدری، قمه کشی، هفت تیر کشی، نارنجک پرت کردن، منفجر کردن، حقوق دیگران را له و نابود کردن، بی ارزش شمردن حقوق فردی و جمعی، بی اعتباری قانون، بی اعتباری دولت، بی اعتباری نظم، نابودی آرامش، نابودی فهم و ادراک…
تروریسم با لمپنیسم دو قلو هستند! تروریسم یعنی همین چند مشت جوانی که در داعش جهان را تهدید می کنند و همین جوانانی که به سفارتخانه ها حمله می کنند، به سخنرانی ها حمله می کنند. و همین چند نفری که به سینمایی که فاطمه معتمدآریا در آن حرف مى زد، حمله کردند؛ که مجلس را به هم ریختند؛ که شهر را به هم ریختند؛ که به بازیگری که این همه افتخار برای کشورش آورده توهین کردند و فحش های رکیک دادند!
از دهان هایی که فحش های رکیک خارج می شود اسامى مقدس هم خارج می شود!
