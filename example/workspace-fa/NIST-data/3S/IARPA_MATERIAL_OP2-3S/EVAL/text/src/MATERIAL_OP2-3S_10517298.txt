19:32:31 - 90/1/3
وی که برای دلجویی از فرزند سوم مهدی کروبی به دیدار وی رفته بود، از وضعیت بوجود آمده برای فرزندان موسوی و کروبی کاملا گلایه مند بود.
یاسر خمینی تاکید که موسوی و کروبی دویار صدیق آیت الله خمینی بوده اند.
محمد تقی کروبی در وبسایت شخصی خود نوشته است: دیشب برای دیدن برادرم علی به منزل وی رفته بودم. تعدادی از دوستان نیز برای دیدن وی آمده بودند. هنگامیکه قصد رفتن داشتم حجت الاسلام و المسلمین سید یاسر خمینی به اتفاق همسر محترم شان برای دیدن و دلجویی از علی که در آستانه نوروز از زندان آزاد شده بود، تشریف آوردند. این روزها هر جا که می رویم سخن از حصر و یا بازداشت والدین، مهندس موسوی و همسر محترم شان مطرح می گردد. بعد از کمی صحبت و دلجویی از علی، طبق روال این روزها سخن از وضعیت والدین مطرح گشت. حجت الاسلام و المسلمین سید یاسر خمینی به شدت از وضعیت بوجود آمده برای دو خانواده کروبی و موسوی ناراحت بودند و از اینکه در نوروز امسال نمی توانند به دیدار پدر بروند، گله مند بودند. فرزند امام در سخنانی از جایگاه پدر در نزد امام، خدمات وی به کشور و انقلاب و نیز تلاش های ارزشمند ایشان در جهت حفظ آرمان های شهدا و اصول انقلاب سخن گفتند و به زیبائی از وی تجلیل کردند. فرزند دوم یادگار امام در ادامه سخنان خود حصر و یا بازداشت ابداعی دو یار صدیق امام به اتفاق همسرانشان که تا پایان عمر همواره مورد توجه بنیانگذار نظام بودند را بشدت محکوم کردند و آن را امری غیر قابل قبول دانستند. ایشان همچنین اظهار امیدواری کردند که در سال ۱۳۹۰ شاهد روند حاکمیت قانون و بهره گیری از تعقل و تفکر در برخورد با مردم، فعالان سیاسی و نیز قدمای انقلاب باشیم.