وبلاگ خبری پن لاگ: بيانيه انجمن اسلامي دانشجويان دانشگاه اميركبير در محكوميت حكم ظالمانه علي افشاري
وبلاگ خبری پن لاگ: بيانيه انجمن اسلامي دانشجويان دانشگاه اميركبير در محكوميت حكم ظالمانه علي افشاري
به وبلاگ خبری پن لاگ: بيانيه انجمن اسلامي دانشجويان دانشگاه اميركبير در محكوميت حكم ظالمانه علي افشاري خوش آمدید | صفحه اصلی | تماس با ما
اعلام محكوميت مهندس علي افشاري، عضو شوراي مركزي دفتر تحكيم وحدت به شش سال حبس تعزيري و پنج سال محروميت از حقوق اجتماعي انهم به دلايل و مستنداتي بي پايه و اساس و جرمهايي ساختگي و دروغين و تفسيري يكجانبه، يكطرفه و گروهي از قوانين نيم بند قضايي در ايران حقيقتي تلخ ولي ملموس از واقعيتهاي پنهان عرصة خودكامگي در كشورمان را برما مسلم كرد كه توضيحات ذيل روشن كنندة گوشه اي از آن است.
دستگاه قضايي قدرت حاكمة ايران در حالي دست به نبش قبر حقوقي زده است كه نظام جمهوري اسلامي از درون و بيرون با فشارهاي سنگيني روبه رو است. عزت، اقتدار وسربلندي نظام مانده است و تك رأي كشوري با عدالتخواهي از جنس پوپوليستي. مسئولان بلندپايه سياسي دولت كه دم از الگوي بي نظير كره شمالي مي زنند، گرچه در نيمه راه سرنوشت اين كشور قحطي زدة ويران اند. عملاً قدم رد راه ايجاد خفقان سياسي و ساخت بافت اجتماعي اي از جنس رعب و وحشت گذاشته اند و مي خواهند اقتدار پوشالي و ضعف سياست خارجي خود را با عرض اندام در عرصه داخلي ارضاء كنند. پرده نشينان ديروز، كه شاهدان بازاري امروزند در اولين روزهاي مهرماه - بهار عرصة علم و دانش– به سراغ نماد جنبش دانشجويي آمده اند و مي خواهند تيشه را يكباره به ريشه بكوبند.
