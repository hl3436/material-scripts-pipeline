الف - دو دلیل بالا نرفتن دستمزد کارگران
تاریخ انتشار : دوشنبه ۵ مرداد ۱۳۹۴ ساعت ۰۹:۲۸
نایب رییس کانون عالی انجمن های صنفی کارگران کشور گفت: تا زمانی که سندیکاها و تشکل های کارگری مدت صنفی لازم برای دفاع از مسائل مرتبط با کارگران را نداشته باشند نمی توانیم حقوق صنفی کارگران از جمله دستمزد را استیفا کنیم.
به گزارش ایسنا، ابوالفضل فتح اللهی گفت: در طول سال های گذشته همواره دو مساله مانع افزایش منطقی دستمزد کارگران بوده است؛ اول مسائل اقتصادی و شرایط اقتصاد کشور که هیچگاه به سامان نبوده است و از آنجا که نگاه کلی بر این بوده که افزایش دستمزد تاثیر مستقیم بر تورم کشور دارد تلاش شده حداقل ها را مضایقه کنند.
وی ادامه داد: مشکل اساسی دیگر، سندیکاها و تشکل های کارگری است که متاسفانه آن انسجام و قدرت لازم را ندارند که در برابر کارفرمایان و دولت بایستند و حقوق کارگران را مطالبه کنند.
نایب رییس کانون عالی انجمن های صنفی کارگران کشور افزود: متاسفانه قوای مجریه، مقننه و قضاییه هم دستشان بسته است و امکانات لازم برای استیفای حقوق کارگران را در اختیار ندارند به نحوی که جز تعداد محدودی نماینده مجلس که همیشه بار مشکلات کارگری بر دوش شان بوده کسی را نداشتیم که از حق کارگران دفاع کنند لذا تا زمانی که کارگران افرادی از جنس خود را در قوای حاکمه مجلس و دولت نداشته باشند، قدرت و ضریب نفوذشان در همین حدی که اکنون است باقی می ماند.
فتح اللهی در عین حال با اشاره به تفاوت تعیین دستمزد در کشورهای مختلف، اظهار کرد: در برخی کشورها بر اساس کیفیت کار حقوق نیروهای کار تعیین می شود و در برخی دیگر تشکل های کارگری با دولت وارد مذاکره می شوند. در کشور ما سه جانبه گرایی مبنای تعیین مزد است در حالیکه هیچگاه این امر اتفاق نیفتاده است. متاسفانه در کشور ما مسائل صنفی کارگران همواره به مسائل سیاسی تعبیر شده است بنابراین نمی توانیم حقوق صنفی جامعه کارگری را به نحو شایسته استیفا کنیم.
وی در پایان با بیان اینکه تعیین دستمزد کارگران تابع اسفندماه نیست، افزود: دلیلی ندارد که تعیین دستمزد کارگران را تنها به پایان سال موکول کنیم بلکه شورای عالی کار می تواند هر شش ماه دستمزد را بازنگری کند و آن را افزایش دهد.
۱۳۹۴-۰۵-۰۵ ۰۹:۴۲:۱۲
متاسفانه در کشور ما مسائل صنفی کارگران همواره به مسائل سیاسی تعبیر شده است بنابراین نمی توانیم حقوق صنفی جامعه کارگری را به نحو شایسته استیفا کنیم. (3071990) (alef-3)
۱۳۹۴-۰۵-۰۵ ۱۰:۲۹:۴۶
بريد پي كارتون بابا
فقط حرف حرف حرف
خسته شديم از دست شما (3072121) (alef-3)
۱۳۹۴-۰۵-۰۵ ۱۲:۵۵:۴۸
ساله 17.5 میلون تومان برای 220 روز کار؟؟؟ واقعاً که (3072702) (alef-3)
۱۳۹۴-۱۱-۲۴ ۱۱:۴۷:۱۴
بگوید با 1میلیون تومان چکار کنیم
1- اجاره خانه
2- هزینه آب -برق وگاز -تلفن ثابت وهمراه
3- رفاه خانواده (مسافرت)
4-خرجی خانه برای 4نفر
5-هزینه تحصیلی بچه ها
6- هزینه بیماری خانواده
7-هزینه مهمانی دادن برای 1بار در طول ماه برای 1خانواده5ویا6نفره
8-هزینه پوشاک خانواده برای شش ماه
9-و... (3541283) (alef-11)
