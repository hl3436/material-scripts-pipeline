اسرائیل از مذاکره آمریکا با ایران استقبال کرد!| ملی-مذهبی
دوشنبه ۱۶م بهمن ۱۳۹۱ , ساعت: ۰۵:۱۱ کد مطلب : 36128 نسخه قابل چاپ ارسال به ایمیل
اسرائیل از مذاکره آمریکا با ایران استقبال کرد!
اسرائیل از مذاکرات احتمالی میان ایران و آمریکا استقبال کرد.
به گزارش عصر ایران به نقل از رویترز، “دانی ایالون” معاون وزیر امور خارجه رژیم اسرائیل گفت: مخالفتی با مذاکرات مستقیم میان آمریکا و ایران نداریم.
جو بایدن معاون اوباما ابتدای هفته پیشنهاد مذاکره مستقیم میان تهران و واشنگتن را مطرح کرده بود.
ایالون افزود: چنین گفتگویی میان ایران و آمریکا ممکن است برای همه سودمند باشد.
ایالون که در نشست امنیتی مونیخ حاضر شده بود افزود: البته تغییری در جهت گیری ایران مشاهده نمی شود. تحریم ها علیه تهران تاثیرگذار بوده اند اما نیاز به افزایش تحریم ها از سوی جامعه بین المللی وجود دارد.
در همین ارتباط، ایهود باراک وزیر دفاع اسرائیل در کنفرانس امنیتی مونیخ گفت که اسرائیل و هم پیمانانش برای منع ایران از دست یابی به سلاح هسته ای، مصمم هستند.
باراک گفت که اسرائیل و هم پیمانانش نباید هیچ گزینه ای را در برابر ایران از روی میز بردارند.
وزیر دفاع اسرائیل گفت: هنگامی که چیزی می گوییم آن را عملی می کنیم. از دیگران انتظار داریم که آن را جدی بگیریم.
وی همچنین از ایران به دلیل پافشاری برای به چالش کشیدن جهان انتقاد کرد و مدعی شد : ایران در مسیر پاکستان و کره شمالی و تبدیل شدن به قدرت نظامی هسته ای حرکت می کند.
باراک افزود: دست یابی ایران به سلاح هسته ای به معنی پایان هر تصوری درباره منع گسترش هسته ای از منطقه و جهان است. این روند منجر به تروریسم هسته ای می شود.
برچسب ها : باراک اوباما مذاکره ایران و آمریکا
بهمن ۱۶, ۱۳۹۱ - ۱۰:۲۳ ب.ظ
فکر نکنید که این اتفاقات یک شبه اتفاق افتاده است . نخیر حضرت عظمی مدتهاست جام زهر را کوفت کرده اند و برای لا پوشانی آن فعلا دست به دستگیری روزنامه نگاران زده است تا افشاگری نکنند و ………
