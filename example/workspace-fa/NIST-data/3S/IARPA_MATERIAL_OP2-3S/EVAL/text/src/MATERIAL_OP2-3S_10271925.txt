دستگیری و پیگرد مرد 46 ساله به اتهام تهاجم جنسی در ریچموندهیل -Salam Toronto Weekly Newspaper (Farsi) | Bringing you the latest Iranian-Canadian News from Toronto in Persian
پلیس منطقه یورک: در تاریخ سه شنبه 23 سپتامبر 2014، حوالی ساعت 8:20 صبح، دختر دانش آموز 15 ساله ای پیاده در حال رفتن به مدرسه در پیاده رویی در محدوده خیابانهای کرزی کرسنت و هاردینگ بولوارد در ریچموندهیل بود که مرد ناشناسی به او نزدیک می شود و سعی می کند او را به زمین انداخته و لباس او را دربیاورد.
دختر دانش آموز، با فرد مهاجم درگیر می شود تا از خود دفاع کند و در اینجا شخص مظنون با پای پیاده از محل فرار می کند.
اینک پلیس منطقه یورک اعلام کرد که واحد مبارزه با تهاجمات جنسی این نیرو، شخص 46 ساله ای را تحت پیگرد قرار داده است.
کارگاهان پلیس معتقدند که متهم احتمالا در حوادث مشابه دیگری نیز دخیل بوده است. تحقیقات ادامه دارد و پلیس از قربانیان احتمالی خواسته اسـت تـا بـه پلیـس مراجعه کنند.
متهم در روز 10 اکتبر دستگیر شد.
وی هامبرتو دانپا هورتا نام دارد و 46 سال داشته و اهل ریچموندهیل است.
