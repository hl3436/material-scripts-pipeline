با هماهنگی شهرداری؛ قطع شبانه درختان باغ ۵۰۰۰ متری دروس! « سایت خبری تحلیلی کلمه
» با هماهنگی شهرداری؛ قطع شبانه درختان باغ ۵۰۰۰ متری دروس!...
چکیده :رئیس کمیته محیط زیست شورای شهر تهران از قطع شبانه درختان یک باغ ۵۰۰۰ متری در خیابان دروس خبر داد....
رئیس کمیته محیط زیست شورای شهر تهران از قطع شبانه درختان یک باغ ۵۰۰۰ متری در خیابان دروس خبر داد.
محمد حقانی با بیان اینکه روز گذشته طی تماس اهالی محله دروس در جریان قطع شبانه درختان یک باغ ۵۰۰۰ متری قرار گرفته ایم به ایسنا، گفت: همسایگان در تماس تلفنی عنوان کردند که تعداد زیادی از درختان این باغ قدیمی در شباهنگام قطع شده است که بلافاصله کارشناس محیط زیست برای تائید صحت این گزارش به آدرس مذکور اعزام شد.
وی با بیان اینکه کارشناس محیط زیست، خاک برداری زیاد و قطع تعدادی از درختان از ریشه و قطع تعداد دیگری از درختان از کمر را تایید کرده و نیز با ادعای هماهنگ بودن مالک با شهرداری برای قطع این درختان گفت: در سالی که به عنوان سال اقدام و عمل نامیده شده، این اولین اقدام شهرداری برای قطع درختان بوده است.
حقانی با بیان اینکه موضوع به اطلاع سازمان پارک های شهرداری تهران رسانده شده و از آن ها درخواست شده است که سریعا این موضوع را پیگیری کنند گفت: درختان این باغ ۵۰۰۰ متری قطع شدند و هیچ دلیلی پذیرفتنی نیست.
