هشت سال خرابی بوده، مردم تحمل کنند تا جبران شود| ملی-مذهبی
پنجشنبه ۱۱م اردیبهشت ۱۳۹۳ , ساعت: ۰۶:۰۲ کد مطلب : 62658 نسخه قابل چاپ ارسال به ایمیل
ایت الله وحید خراسانی:
هشت سال خرابی بوده، مردم تحمل کنند تا جبران شود
حسین وحید خراسانی٬ از مراجع تقلید از مردم خواست شرایط کنونی را تحمل کنند تا «خرابی های» هشت سال گذشته «جبران» شود.
به گزارش دیگربان به نقل از ایرنا ٬ آقای وحید خراسانی این درخواست را روز پنجشنبه (۱۱ اردیبهشت) در دیدار با محمود واعظی٬ وزیر ارتباطات مطرح کرده است.
وی گفته «مردم باید شرایط را تحمل کنند و صبر کنیم تا خرابی های هشت سال گذشته جبران شود.»
۱۹ فروردین ماه امسال نیز حسن روحانی گفته بود دولتش مشغول برداشتن آوار تخریب های هشت سال گذشته دولت احمدی نژاد است.
سیاست خارجی یکی از مهم ترین حوزه هایی است که دولت روحانی تلاش می کند خرابی های به بار آمده در این حوزه را تا حدودی بازسازی کند که این تلاش ها موافقان و مخالفانی در ایران پیدا کرده است.
وحید خراسانی نیز در این زمینه گفته «در عرصه بین الملل باید با همه مردم به زبان خوب صحبت کنیم و با دست خودمان دشمن تراشی نکنیم.»
وی همچنین افزوده «مردم کشورهای دیگر برای سران خود احترام قائلند و باید حرمت آن ها را نگه داریم تا آنان نیز حرمت سران ما را نگه دارند.»
